---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: single
toc: true
toc_label: "På denne siden:"
header:
  image: /assets/images/barn-ved-elv.jpg

---

# Hvorfor utvikle naturkontakt
Å være i naturen virker inn på oss.

Det gjør noe med vårt forhold til naturen, til hverandre og påvirker hva som skjer i både kropp og sinn.

I skolen fyller det flere funksjoner. Det er et pedagogisk grep: ved å gi elevene et nært forhold til ![image-right](/assets/images/a3d-figur-naturkontakt-liten.jpg){: .align-right }
naturen, kan de få økt lyst til å lære om og ivareta den. Det er også et sosialt tiltak, ved at elevene får oppleve både hverandre og seg selv på helt nye måter, hvilket kan endre dynamikken i fellesskapet og skape individuell vekst. Ved at kontakt med naturen, både ute og inne, virker inn på  
 oss psykisk og fysisk er det også et helsemessig tiltak å tilrettelegge for naturkontakt i skolehverdagen.

{% include figure image_path="/assets/images/a3d-klopp-i-myr.jpg" alt="barn løper over klopp i myr" %}


# Hvordan utvikle naturkontakt
Lærer vi elementære ferdigheter om å være i naturen vil vi lettere kjenne oss trygge i den. Ved å få kunnskap om naturen og de mange forunderlige og finurlige prosessene i den får vi ulike briller å se gjennom og vil se og oppleve mer når vi er i den. Det vil kunne øke nysgjerrigheten, skape undring, men også en følelse av å være nærmere og mer hjemme i naturen, for både store og små.

![image-left](/assets/images/a3d-figur-dyp-naturkontakt-liten.jpg){: .align-left } For å bli venn med og kjenne seg nært knyttet til noe må dog hjertets kvaliteter vekkes. Ved å skape rom for ikke bare det aktive; det å gjøre og kunne (hender og hode) men også det værende; naturnærvær, vil kontakten med naturen kunne fordypes. Følelsene kan la seg vekkes og skape et emosjonelt engasjement, sentralt i alle vennskap.


# Hva jeg tilbyr
## Kurs - Naturkontakt
![image-left](/assets/images/a3d-kurs-blindebukk.jpg){: .align-left}
På kurs i naturkontakt  øver vi på hvordan vi i praksis kan utvikle vårt forhold til naturen og hvordan vi kan lede andre inn i en dypere kontakt med naturen, barn og voksne.
Vi utforsker og utvider både våre kunnskaper, ferdigheter og vår evne til naturnærvær i øvelser som spenner fra det stille og rolige, kontemplerende, til det mer energiske, alene og i fellesskap. Innholdet tilpasses gruppens ønsker og behov.

## Kurs - Skolehage
![image-left](/assets/images/a3d-skolehage.jpg){: .align-left}
På skolehage-kurs tar vi utgangspunkt i deltakernes erfaring og fokuserer på det som ønskes av temaene planlegging, søknad om midler, oppbygging, kompostering, jordforbedring, vekstskifte, grønngjødsling, markdekking, årsplan, lokal læreplan og pedagogiske opplegg med elever. Kurs kan holdes på egen skole og knyttes opp mot dugnad på skolen, plandager eller foreldremøter.

## Veiledning
Trenger dere veiledning for å komme i gang med et prosjekt knyttet til skolehage eller uteundervisning? Jeg kan bistå med søknader om prosjektmidler, utvikling av hageplaner og praktisk dyrkingsveiledning. Jeg kan også være med i arbeidet med utvikling av pedagogiske opplegg knyttet til uteundervisning m.m.

## Undervisning og foredrag
I skolehagen eller i naturen, for store og små, bedrifter, skoler og private.


# Hvem er jeg
![image-right](/assets/images/a3d-anna-litefoto.jpg){: .align-right}
Jeg heter Anna Trede, er naturforvalter, hagebruker, friluftsentusiast, og lektor i naturbruk. I hele mitt voksne liv har jeg brent for formidling av naturglede og et bærekraft liv. Først som leirskolelærer, naturguide og leder for en turgruppe, siden som skogforvalter og prosjektleder for utvikling av bærekraftig skogbruk.   Det siste tiåret har jeg bygget opp skolehager og drevet med uteundervisning i skolehager og i skogen. I økende grad har jeg også veiledet skoler i forhold til oppstart og drift av skolehage og forankring av dette arbeidet i lokale læreplaner. Videre har jeg organisert og holdt seminar, kurs og foredrag for lærere og andre knyttet til skolehager og dyrking av mat, og naturkontakt.
Jeg er også opptatt av meditasjon og tilstedeværelse, i naturen og i livet ellers.
